PROLEGOMENA.

l.
DE CODICIBUS SUBSIDIISQUE ORITICIS.

Cum duo viri de Pindari carminibus emendandis post immortalem
Aug. Boeckhii memoriam meritissimi ita in utramque partem pcc·
cessent, ut librorum manu scriptorum fidei alter nimium, parum
alter tribueret, mihi mediam inire viam visum est. Tycho enim
Mommsenius, ne magnam operam codicibus religiose excutiendis et
scite digerendis navatam iacere contemnive sineret, reliqua artis
criticae subsidia, quae in carminibus recognoscendis et plura et

potiora esse solent, ita posthabuit, ut haud raro poetae verba
summorum virorum ope fere perpolita librorum naevis atque errori-
bus iterum commacularet. Theodorus autem Bergkius codices neque
optimos neque subtiliter ponderatos adhibuit et summa, qua florebat,
ingenii felicitate fretus iis quoque locis, quibus a codicibus recte
aestimatis lex ac norma erat petenda, suo arbitrio indulgere maluit3
in novissima vero sive quarta editione Poetarum lyricorum graeco·
rum virum egregium magis studio aliorum opiniones reiciendi quam
suos errores corrigendi ductum esse in censura eius libri (ann. class.
phil. 1889 p. lsqq.) exemplis comprobavi. lpse et in ea, quam
viginti quinque annis abhinc in Bibliotheca Teubneriana parari
editione etin hac, quam nunc in lucem emitto, sedulo curavi, ut
et codicum subsidiis a Mommsenio potissimum paratis prudenter
uterer et Pindari rationes metricas grammaticusque diligentissime
scrutarer.

De codicibus. In apparatu critico adstruendo Mommsenius
rectissime monuit, primum omnium libros a Byzantinis grammaticis,
Thema Magistro Moschopulo Triclinio, interpolatos a veteribus in·
tegrisque exemplaribus probe esse distinguendos. Isti magistelli cum
suo 'Marte scabros numeros expedire et orationis menda expellere
studerent nec, si paucos quosdam locos ut 0.x18. N. 1 52. 11135.

 

