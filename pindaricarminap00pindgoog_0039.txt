XXIV PROLEGOMENA.

versus inter se cohaereant quaeratur, et versus perfecti atque in se
rotundi ab versibus imperfectis et cum aliis cohaerentibus distin·
guantur. Neque si quis alterum illud genus versuum a colis parum
differre dixerit, quidquam ego commoveor3 haec enim culpa, si qua
est, non mea est, sed Pindari poetae. Inprimis autem ille iniis
carminibus, quae festinanter fecit velut O.vl11 et I. 1, non satis
cavisse videtur, ne partes periodi licentiis hiatus syllabaeque an-
cipitis iusto magis diyelleret. Sed etiam in perfectis et elaboratis
carminibus, quale est carmen0.1, versus fecit, qui quamvis pausa
et licentiis istis hiatus syllabaeque ancipitis inter se diremti sint,
tamen unam rhythmicam periodum efficiant. Non igitur in eo
acquiescere nobis licet, ut Boeekhianas rationes secuti versuum fines
definiamus, sed circumspecte uobis insuper considerandum est, num
qui versus specie fallant et cum perfecti esse videantur , re vera nume-
ris et structura partes maioris periodi rhythmicae esse coarguantur.

Dc pedibus et colis.

(lola sive membra partes longioris versus sive periodi sunt ex
pluribus pedibus compositae et brevicula pausa finitae. A versibus
ea hoc nomine differunt, quod in fine suo licentias hiatus vel sylla-
bae brevis pro longa positae respuunt neque necessario perfecta voce
(τελείᾳ λέξει) finiuntur. Alterum quod posui inprimis valet de Pin-
daro, cuius ingeniosa Musa a tersa arte poetarum Alexandrinorum
ct Romanorum eo potissimum differt, quod in caesuris observandis
admodum neglegens est, ut saepe apud eum cols versus continuitate
verbi (συναφείᾳ) inter se cohaereant.

Pedes sunt aut simplices aut compositi. Pes simplex, qui
proprie pes dicitur, brevissima pars rhythmici ordinis estex arsi
et thesi constans. Pes compositus, quem sunt qui simplici nomine
rhythmum dicant, ex duobus pedibus simplicibus constat ita
rhythmice dispositis, ut alter arsis, thesis alter vim obtineat, ut
,τ a i c. Pedes igitur compositi, quos nos quidem dicimus, adipo-
diis non differunt3 quod cum definimus, minime nos fugit, veteres
rhythmicos aliter sensisse, ut dipodias et cols communi nomine
ποδῶν συνθέτων complecterentur. Sed ne turbae orerentur neve

res, quas poetae, quorum auctoritas plus quam doctrina rhythmi-
corum valet, varie tractarunt, inter se confunderentur, notionem
pedis compositi arctioribus limitibus includere satius duxi. Cola
autem, quae hoc nomine vere digna sint, ex pluribus dipodiis vel
saltem ex tribus pedibus simplicibus constare definimus. Atque in,
pedes omnes versus solvuntur, sednon omnes versus, priusquam in

 

