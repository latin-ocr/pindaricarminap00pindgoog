ΙΙ. DE ARTE METRIGA PINDARI. LIII

sic etiam si plures deinceps tripodiae sese excipiunt, totam periodum
aequabilitate primarii ictus tripodiarum ad rhythmicos numeros revo-
care poteris, ut dochmiacam periodum Aesch. Sept. 219

μήποτ’ ἐμὸν κατ’ αἰ Ι ῶνα λίποι θεῶν Ι ἅδε πανάγυρις Ι
μηδ’ ἐπίδοιμι τάνδ’ Ι ἀστυδρομουμέναν.

Maxime autem ne ferro igneque tripodias impugnandas censerem,
Plautina ars metrica me commovit. Is enim quamquam, quactum erat
rhythmica consuetudo, versus qui in dipodias rel metra dividi possent,
dimetros, tetrametros, hexametros, unice adamaret, tamen in creticis
canticis iuxta tetrametros versibus ex duabus tripodiis catalecticis
compositis uti non prorsus aspernatus est, ut in Bacchid. 645:

auae amanti cro Ι filio senis,
quicum eqo bibo, Ι quicum cdo et auro,
reptos cupies Ι aureosque obtuli.

Vides me hac quoque in parte difficillima a circulatorum prae
stigiis longe abhorrere et quae sint viae variae difficultates removendi
candide aperire. Atque fore suspicor, qui me mibi non satis con-
stare et adversariis plus aequo latera dare reprehendant. At in
rebus historicis et praesertim in sonorum numerorumque arte volu-
bili ne rigidis modulis unius systematis omnia metiamur, sedulo
cavendum est. Denique esse in quibus animi pendeam libere fateri,
et Academicorum assensum cohibentium et in utramque partem
disputantium potius quam Stoicorum pugnacium et obstinatorum
partes sequi prudentis hominis esse duco.

De etropbts at temporibus inanibus.

De singulis versibus dimetiendis postquam disputavimus, restat ut
de totis strophis dividendis quaeramus. Atque cum ipsa rerum natura
probari videatur omnes versus strophae in unum corpus cogendos ease,
magis etiam Pindari ars nos commonet, ut ne versus ipsos per se
spectemus, sed inter se cohaerqre illos atque quasi membra quaedam
unius corporis esse statuamus. Quid? quod multi versus in Pindari
carminibus occurrunt, qui non in se conclusi et perfecti sint, sed
cum versibus proximis continuitate numerorum ita cohaereant, ut
rhythmus in fine praecedentis versus inchoatus principio subsequentis
versus compleatur, qua de re supra iam p. XXIII commentati sumus.
Praeterea idem numerorum genus per totam stropham ita regnare
solet, ut omnes versus et versiculi, numeros si spectas, similes et

 

