PROLEGOMENA.

B.
Vita metrica ox Eustathli vita Pind. excerpta.

Πίνδαρον ὑψαγόρην Καδμηίδος οὔδει· Θήβης
Κλειδίκη εὐνηθεῖσα μενεπτολέμῳ Δαϊφάντῳ
γείνατο, ναιετάουσα Κυνὸς κεφαλῆς παρὰ χώρῳ,
οὐκ οἷον· ἀμα τῷ καί Ἐρίτιμον εἰδότα θήρης,
εἰδότα πυγμαχίης τε παλαισμοσύνης τ’ ἀλεγεινῆς.
τὸν μέν, ὅτε κνώσσοντα ποτὶ χθόνα κάτθετο μήτηρ
εἰσέτι παιδνὸν ἰόντα, μέλισσά τις ὡς ἐπὶ σίμβλῳ
χείλεσι νηπιάχοισι τιθαιβώσσουσα ποτᾶτο.

τῷ δέ λιγυφθόγγων ε’πέων μελέων θ’ ὑποθήμων
ἔπλετο δῖα Κόριννα, θεμείλια δ’ ὤπασε μύθων
τοπρῶτον· μετὰ τήν δ’ Ἀγαθοκλέος ἔμμορεν αὐδῆς,
ὅς ῥά <τέ> οἰ κατέδειξεν ὁδὸν καί μέτρον ἀοιδῆς.
εὖτε δ’ Ἀλεξάνδροιο Φιλιππιάδαο μενοινή
Καδμείων ἀφίκοντο Μακηδόνες άστεα πέρσαι,
Πινδαρέων μεγάρων οὐχ ήψατο θεσπιδαὲς πῦρ.
ἀλλὰ τὸ μὲν μετόπισθεν. ἔτι ζώοντι δ’ ἀοιδῷ
Φοῖβος άναξ ἐκέλευσε πολυχρύσου παρά Πυθοῦς
ήια καί μέθυ λαρὸν άεί Θήβηνδε κομίζειν.

καὶ μέλος, ὡς ἐνέπουσιν, ἐν οὔρεσιν ήύκερως Πὰν
Πινδάρου αἰὲν ἀειδε καὶ οὐκ ἐμέγηρεν ἀείδων.
ήμος δ’ έν Μαραθῶνι καὶ έν Σαλαμῖνι παρέσταν
αἰναρέται Πέρσαι μετὰ Δάτιδος ἀγριοφώνου,

τῆμος ἔτι ζώεσκεν, ὅτ’ Αἰσχύλος ήν έν Ἀθήναις.
τῷ δέ Τιμοξείνη παρελέξατο, δῖα γυναικῶν,

ή τέκεν Εὔμητιν μεγαλήτορα καί Δαΐφαντον,
Πρωτομάχην δ’ έπί τοῖσιν. ε’μελψε δὲ κῦδος ἀγώνων ’
τῶν πισύρων, μακάρων παιήονας, έν δέ τε θρήνους,
καί μέλος ὀρχηθμοῖο, θεῶν τ’ έρικυδέας ὕμνους,
ήδὲ μελιφθόγγωυ μελεδήματα παρθενικάων.

τοῖος ἐὼν καίΙ τόσσα παθὼν καί τόσσα τελέσσας
κάτθανεν, ὀγδώκοντα τελειομένων ἐνιαυτῶν.

1. Var. lect. huius metricae vitae ex cod. Med. 3-2, 35 (ῆι) exscripsit Abel '
Rh. M 34, 363ς cf. Ludwieh ibid. p. 357ss. - 12. κατέλεξεν codd. - 27. ἐν δε
τε ,θρήνους em. Schneidewin, ἰν δὲ θρονισμούς coni. Bergk, έν δεδαγμένος ολ
ἀναδεδεγμένος codd.; (le metrico vitio quo emendationes propositas laborm
dicit Ludwich v. Rh. Μ. 34, 366.

 

