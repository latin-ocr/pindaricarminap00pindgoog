CXIV ’ 1 Puonsaonnns.. J

quoniam ille non Homeri more fabulas fuse narrare solet, ut ipsae
per se sine ullo alieno adminiculo intellegi possint, sed plerasque

’ summis lineamentis adumbrat aut tautum attingit, utpote quae

iam ab aliis expositae auditoribus satis notae et familiares sint.
Neque fabulas a poeta significatas enarrandi munus veteres scho-
liastae praetermiserunt3 tamen ab eorum ratione ideo nos recedere
oportet, quod illi fabularum orbem, qualem docti grammatici ex
variis scriptoribus, veteribus et recentibus, composuerant et unum
in corpus redegerant, iam Pindaro notum fuisse sumebant, nos reli·
giose distinguere oportet, quae Pindarus iam noverit et quae post
Pindarum a recentioribus poetis et mythographis, ut lacunas veterum
traditionum explerent et civitatium regumque ambitionibus satis·
facerent, additae siut, Permulta enim eum poetas tragicos tum
Alexandrinos grammaticos, partim patribus ab antiquitate traditis
matres addentes, partim socios priscis heroibus in bellis gerendis
adfingentes, novasse et interpolasse, vel ex varia rerum memoriast
nominum discordia satis apparet. Novisse autem iam Pindarum et
in suum usum convertisse sumere nobis licet quidquid Homerus et
Hesiodus, quorum poetarum carmina diligentissime eum lectitasse
et firma memoria tenuisse constat1), non solum dc genealogia stir-
pium regiarum, ut Pelopidarum Dardanidarum, Sarpedonis Aeneae
data opera exposuerant, sed etiam quaeda ducibus Graecis Troianis·
que quasi praetereuntes notaverant. Praeterea Pindaro pleraque nota
fuisse verisimile est, quae scriptores aequales et etiam qui aetate
suppares erant, velut Aeschylus Pherecydes Herodotus, memoriae
prodiderunt. Nonnumquam etiam earum rerum notitia Pindaro
vindicanda est, quas ex recentioribus scriptoribus solis, Apollonio
Diodoro Apollodoro Pausania, comperimus, quandoquidem vetustiores
libri, quibus illi usi erant, inprimis poetarum cyclieorum Pherecydis
Acusilai, multi interim ,deperditi sunt. Accedit altera res, qua et
Pindari ipsius et nostra interpretum causa multo diffieilior facta est.
Ille enim cum multas multarum civitatium gentiumque fabulas in
suis carminibus simul attigisset, quae necessitudo inter eas inter·
cederet et quo quaeque tempore gesta esse perhiberentur, diligenter
quaerere et religiose observare debebat. Nam ut' rerum in historiae
luce gestarum tempora accurate distingui debent, sie fabularum quc
que, quarum involucris 'res antiquissimas expressas esse constat,
chronologia quaedam partim inde ab initio fuit, partim fabulis ra-

1) Luebbert, De Pindari studiis Hesiodcis et Homericis, Bonnae1882, quo
libro Pindarum plura ex Hesiodo et carminibus epici cycli quam ex Iliade et
Odyssea mutuatum esse docemur. -

 

